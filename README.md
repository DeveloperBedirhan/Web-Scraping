# İŞ İLANINDAKİ POZİSYONA EN UYGUN ÖZGEÇMİŞLERDEKİ YETKİNLİKLERİ WEB TARAMA İLE TOPLAYAN SİSTEM
Bu çalışmanın konusu, eleman arayan şirketlerdeki İK çalışanlarının kullandığı özgeçmiş eleme yazılımları gibi dinamik ve verimli bir sistem tasarlamaktır. Çalışmanın amacı, web tarama yapılarak istenilen sonuca ulaşmak ve bunu en iyi şekilde açıklayıp Türk literatürüne saygıdeğer bir çalışma kazandırmaktır. Çalışmada öncelikli olarak GitHub’daki kullanıcıların, projelerinin konusu ve açıklaması ile projelerinde kullandığı programlama dili verisi web tarama ile toplanmış ve işlenebilir hale getirilmiştir. Bu verilerden, kullanıcının programlama dili yeteneği temel yetkinlik olarak kabul edilir. Daha sonra, Baykar web sitesindeki web yazılım uzmanı iş ilanı web tarama ile toplanmıştır. Sistem çalıştırıldığında, eklenmek istenen GitHub kullanıcı adı girilir. Sonuç olarak, iş ilanındaki aranan niteliklerle kullanıcının en çok eşleşen yetkinlikleri bulunur ve gösterilir.


Bu çalışmada, Python’daki requests kütüphanesi kullanılarak Baykar web sitesinde bulunan Şekil 3.1’deki iş ilanı çekilmiştir. BeautifulSoup kütüphanesi ve lxml yardımıyla html formatındaki veriler ayrıştırılmıştır. Bu sayede veri üzerinde işlem yapılması kolay hale getirilmiştir.
![image](https://github.com/DeveloperBedirhan/Web-Scraping/assets/77440477/4d8d342f-5baf-4de2-aa1f-f171fc20117c)
İş ilanındaki verileri çekmek için bu verilerin html kaynağı dikkatle incelenerek işe yarayan verilerin html başlıkları ve kodları find işlemiyle bulunmuştur. Örneğin, işin tanımı bir başlık altında bulunduğu için find ile bulunur. Ancak işin genel nitelikleri, birden fazla html başlığı altında olduğu için find_all ile bulunur ve for döngüsüyle her bir elemanına erişim sağlanır.
Bu projede özgemişleri toplama işlemi GitHub adresinden gerçekleşmiştir. GitHub, yazılım geliştirme projelerini barındıran ve yöneten web tabanlı bir platformdur. GitHub platformundaki kullanıcıların, repositories alanında ilk sayfada bulunan projelerindeki Şekil 3.2’de gösterilen kutucuk içindeki veriler toplanmıştır. Bu veriler, projenin konusu ve açıklaması ile projede kullanılan programlama dilini ifade eder. Bu projelerde kullanılan programlama dilleri kullanıcıların yetkinlikleri olarak kabul edilecek ve iş ilanındaki pozisyona uygunlukları değerlendirilecektir.
![image](https://github.com/DeveloperBedirhan/Web-Scraping/assets/77440477/f6fa7694-1bc1-44db-8e2e-d0d63845db5f)
![image](https://github.com/DeveloperBedirhan/Web-Scraping/assets/77440477/424ea525-d9ec-49cb-b714-f39797441f9b)
![image](https://github.com/DeveloperBedirhan/Web-Scraping/assets/77440477/2208472e-762b-4ecf-b3b6-d6cd01d8f89f)
![image](https://github.com/DeveloperBedirhan/Web-Scraping/assets/77440477/432a90a4-ca56-4c06-ac5a-e695fa4ea9f1)
